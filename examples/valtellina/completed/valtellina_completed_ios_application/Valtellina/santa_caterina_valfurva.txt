Santa Caterina Valfurva è una frazione del comune di Valfurva, in provincia di Sondrio. Località turistica estiva ed invernale. Il paese, sito nel parco nazionale dello Stelvio, si trova a 12 km da Bormio, 70 km da Malles Venosta, 78 km da Sondrio e 202 km da Milano. Raggiungibile solamente via strada (non è raggiunto da alcuna linea ferroviaria), in estate, oltre ad essere raggiungibile da Bormio è anche raggiungibile tramite il Passo del Gavia che collega la Valtellina alla Valcamonica.