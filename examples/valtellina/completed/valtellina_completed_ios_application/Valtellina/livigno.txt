Livigno (Livìgn in dialetto livignasco della lingua lombarda) è un comune italiano di 6.068 abitanti della Provincia di Sondrio, in Lombardia. Tra i comuni più elevati d'Italia, è il più popolato fra i 26 comuni italiani posti oltre i 1.500 metri di altitudine sul livello del mare. Fa parte della Comunità montana Alta Valtellina. È il comune più settentrionale della Lombardia e tra i più elevati d'Italia. È il comune più esteso della Lombardia. È zona extradoganale.