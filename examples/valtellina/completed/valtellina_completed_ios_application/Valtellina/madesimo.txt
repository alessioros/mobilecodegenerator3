Madesimo /maˈdɛzimo, maˈdezimo/ (già Isolato, Madesan in dialetto chiavennasco) è un comune di 582 abitanti della provincia di Sondrio, in Valle Spluga, comprendente le frazioni di, Madesimo, Pianazzo, Isola e Montespluga. Sito a 1.550 m s.l.m., è il comune italiano più lontano dal mare (dista 294 km dal mar Ligure). Fa parte della Comunità Montana della Valchiavenna. È una località famosa per la pratica degli sport invernali, con oltre 60 km di piste, numerosi circuiti di fondo, per escursioni in motoslitta e in snow kite. Tra la fine dell'Ottocento e gli inizi del Novecento, il poeta Giosuè Carducci vi villeggiò per numerose stagioni, A Madesimo vi soggiornò anche Mike Bongiorno a cui piaceva tanto la montagna e lo sci.