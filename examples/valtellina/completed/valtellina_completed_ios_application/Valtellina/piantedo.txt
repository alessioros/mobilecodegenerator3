Piantedo (Piantee in dialetto valtellinese) è un comune di 1.188 abitanti della provincia di Sondrio. Nei decenni del secolo scorso, fino agli anni settanta, molti allevatori di Piantedo effettuavano la transumanza, trasportando vacche e capre fino in Val Gerola ed in Val San Giacomo, dove, nelle baite le famiglie alloggiavano dalla fine di Maggio sino al principio della stagione autunnale. Poco fuori dall'abitato, ai margini di un castagneto, è presente la Chiesa dedicata alla Madonna di Valpozzo.