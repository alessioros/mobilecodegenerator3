<html>
    <head>
    </head>
    <body>
        <h2>La Valtellina</h2>
            <p>La Valtellina è una regione alpina, corrispondente al bacino idrico del fiume Adda a monte del Lago di Como. Si trova nella regione Lombardia. L'intera valle, come anche la Valchiavenna, fa parte della Diocesi di Como e costituisce la Provincia di Sondrio. La Valtellina, assieme ai territori di Monferrato, Langhe e Roero è stata ufficialmente candidata per essere inclusa nella lista del Patrimonio mondiale dell'umanità dell'UNESCO. Della Valtellina fanno parte numerose valli laterali, come la Val Malenco, Val Masino, Valle del Bitto. Unica in terra svizzera, insieme ad una parte della Val Bregaglia, è la Val Poschiavo, mentre la restante parte appartiene quasi tutta alla Provincia di Sondrio. Solo minuscoli spicchi sono in Provincia di Como e Lecco.</p>
            <p>Il nome deriva sicuramente da quello di Teglio (in latino Tellius), un antico abitato situato nella parte centrale della vallata, verosimilmente uno dei centri principali in età romana, che poi ha dato nome all'intera valle (Vallis Tellina in latino). Un'altra corrente di pensiero riconduce il nome Teglio all'albero del Tiglio (Tilia in latino) e quindi Valtellina a Valle dei Tigli. Secondo altri, il nome deriverebbe invece da Vallis Turrena, ossia "Valle dei Tirreni", antichi etruschi qui rifugiatisi, oppure alluderebbe alle numerose torri che un tempo caratterizzavano la valle. La definizione di 'Tellina Vallis' compare per la prima volta in un testo di Ennodio, vescovo di Pavia, degli inizi del VI secolo d.C.</p>
    </body>
</html>